---
sidebar_position: 99
sidebar_label: Om kyrkoåret
---
# Kyrkoåret
**Gudstjänsten finns som en del av en större rytm: över dygnet, över veckan, över året och över livet. Vanan att gå i kyrkan är en viktig del i det kristna livet.**

De troende möts till uppbyggelse, bön och lovsång. Kyrkoåret bildar en rytm av fasta och fest, genom julkretsen, påskkretsen och trefaldighetstiden. De olika söndagarna bryter av mot andra dagar och skapar identitet.

Gudstjänsten är ett stöd för ett dagligt andaktsliv. I livets skiften firas gudstjänster av särskild anledning. I församlingens gemenskap hålls gudstjänst vid dop, barnvälsignelse, konfirmation, vigsel och begravning. Kyrkan är närvarande under hela livet och utrustar för tjänst, vittnesbörd och gemenskap i världen.

## Från psalmboken
De första kristna samlades från början till gudstjänst på söndagen, "Herrens dag". Därmed bröt man med sin judiska bakgrund där sabbaten, lördagen, var gudstjänstdag. Söndagen var för dem en påminnelse om den första skapelsedagen, om den första veckodagen, då Jesus uppstod från de döda, och den första pingstdagen, kyrkans födelsedag.

Under de första århundradena kompletterades den kristna gudstjänstdagen med olika högtider och vi fick ett kyrkoår som återger huvuddragen i frälsningshistorien. Grundstrukturen är gemensam för hela kristenheten, men i skilda delar av världen har särdgar utvecklas.