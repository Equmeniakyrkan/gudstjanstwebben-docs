---
sidebar_position: 2
sidebar_label: Söndagens material
---
# Söndagens utvalda material
**Equmeniakyrkans projektgrupp arbetar tillsammans med teologer, musiker och anställda inom kyrkan för att lägga upp och strukturera nytt material.**

Materialet kategoriseras och struktureras och väljs ut som rekommenderat material för olika tillfällen och kyrkoårssöndagar.

Tipsen med det rekommenderade materialet är just tips för att inspirera och underlätta vid planeringen av kommande gudstjänster, andakter och andra samlingar.

Det finns ingenting som säger att man måste sjunga en viss sång eller be en viss bön på en bestämd kyrkoårssöndag. Men ofta finns det rekommendationer och uppskattade traditioner som kan underlätta planeringen.

Längst ner på varje kyrkoårssöndags sida hittar du utvalt och kurerat material från materialbanken med förslag på passande sånger, böner, betraktelser, draman med mera.