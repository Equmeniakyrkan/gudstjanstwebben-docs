---
sidebar_position: 4
sidebar_label: Materialsida
---
# Materialsida
**Varje material på Gudstjänstwebben har en egen sida med resurser som sångtext, bibeltext, noter och länkar till filer och andra webbsidor.**

## Beskrivning
Överst på materialsidan finns, förutom titeln, ibland också en beskrivning. Beskrivningen används normalt inte i planeringen och den färdiga gudstjänstordningen utan är en hjälp för dig som planerar och letar material.

Beskrivningen används för bakgrundsinformation, tips om hur materialet kan användas, eller som hjälp för att t.ex. veta skillnaden mellan olika versioner av en sång.

## Resurser
Ett material innehåller ofta, men inte alltid, flera olika resurser. Beroende på avtal med förlag och rättigheter för användning visas olika mycket resurser på olika material.

**En resurs kan vara:**
- **Text** - Sångtext, bibeltext, dikt, gudstjänstordning. Ofta visas texten direkt på sidan men kan också vara t.ex. en layoutad .pdf för nedladdning.
- **Noter** - Ofta en .pdf för nedladdning. Alternativt länk till extern sida där man kan köpa noterna.
- **Ljud** - Ofta en .mp3 för nedladdning. Alternativt länk till extern sida eller tjänst.
- **Video** - Ofta en .mp4 för nedladdning. Alternativt länk till Youtube eller annan extern videoplattform.
- **Bild** - Bilder att använda i samlingen eller för information och marknadsföring.
- **Podcast** - Ofta en .mp3 för nedladdning. Alternativt länk till extern sida eller tjänst.

## Källor
Det mesta av materialet på gudstjänstwebben är sammanställt från Bibeln, olika sångböcker och externa partners. I rutan för materialets källa hittar du den eller de källor materialet är hämtat från och där du kan hitta texten eller sången i sitt originalutförande.

Det här är speciellt användbart för till exempel sånger där det krävs att man köpt sångboken eller noterna för att få spela musiken i samlingen.

:::tip Tips!
Klicka på källans namn för att få upp en sida med allt material från den aktuella källan.
:::

## Upphovspersoner
Vi kopplar så långt det är möjligt allt material till dess upphovspersoner. En upphovsperson är den eller de som t.ex. skrivit musiken, texten eller tagit ett foto.

:::tip Tips!
Klicka på personens namn för att få upp en sida med allt material som personen skapat.
:::

## Använd materialet i en planering
Du kan om du vill lägga in det aktuella materialet i en av dina planeringar direkt från materialsidan (Du måste vara inloggad.).
1. Klicka på `+ Använd i gudstjänst`
2. Markera en av dina påbörjade planeringar där du vill lägga in materialet och tryck på knappen `Välj och gå vidare`.
   (Du kan också välja att `Skapa ny planering`).
3. Markera det flöde där du vill lägga materialet (Det kan flyttas i efterhand) och tryck på knappen `Välj och gå vidare`.
4. Välj vilka av materialets resurser du vill använda och tryck på knappen `Välj och gå vidare`.
5. Slutför genom att fylla i namn på momentet (t.ex. "Inledning" eller "Gemensam sång") och anpassa rubrik och text om du önskar.
6. Klicka `Spara och lägg till`.
7. En inforuta visas i övre högra hörnet som talar om att materialet är tillagt.

## Ladda ner
Med knappen `Ladda ner` laddar du smidigt ner materialets alla resurser till din dator. Tryck på knappen och filerna sparas i din standardkatalog för nedladdningar.

Om du vill bestämma själv var filerna ska sparas högerklickar du på knappen `Ladda ner` och väljer `Spara länk som`.

Filerna laddas ner som en .zip-fil och den behöver packas upp för att du ska komma åt de enskilda filerna. Det görs normalt genom att högerklicka på filen i Utforskaren/Finder och välja packa upp.

## Spara som favorit
Om du är inloggad kan du markera ett material som favorit. Det är då enkelt att hitta tillbaka till. Mer information under ["Materialbanken"](/docs/category/materialbanken) och ["Planeringsverktyget"](#).

## Kategori, Passar till och Moment
I den grå informationsrutan ser du vilka kategorier, moment och tillfällen som materialet passar till. Detta är förslag för att lättare hitta materialet och för att vara till hjälp i planeringen.

:::tip Tips!
Klicka på en kategori eller tillfälle för att få upp en sida med allt material från den aktuella källan.
:::

## Lämpliga söndagar & helgdagar
Slutligen är mycket av materialet kopplat som förslag på söndagar och helgdagar där materialet passar extra bra. Du är självklart fri att använda allt material vid vilket tillfälle du själv tycker passar. Det här är rekommendationer baserat kyrkoårets texter, teman och helgdagar som t.ex. Påsk och Alla Helgons dag.